16 B. CYRILLI ALEXANDR. xviii. 3.

σκεμμένου, μόνον δὲ μόνοις συνόντα τοῖς ἑαυτοῦ μαθηταῖς,
ἵνα τῆς τοῦ προδότου καρδίας καταστήσῃ καταφανὲς τὸ
σαθρὸν εἰς σύνεσιν. δεινὸν γὰρ λίαν ἐν ἑκοίστῳ τὸ συνειδὸς,
καὶ θορύβους ἐντεκεῖν καὶ πικρὰς ἀνασκαλεῦσαι δειλίας,
ὅταν τι τῶν ἀνοσίων ἐπιχειρῶμεν ἔσθ’ ὅτε. τοιοῦτον οἶμαί 5
τι πεπονθὼς ὁ προδότης, τήν τε σπεῖραν αὐτὴν πολεμικοῖς
ὀργάνοις ἐνηρμοσμένην καὶ τοὺς τῶν Ἰουδαίων ὑπηρέτας
οέπικομίζεται, καθάπερ τινὰ τῶν διαβοήτων εἷς κακουργίαν
ὑπὸ χεῖρα ληψόμενος. ᾔδει γὰρ, ὡς εἰκὸς, ὡς οὐκ ἂν ἕλοι
ποτὲ μὴ οὐχὶ παθεῖν ᾑρημένον, ἰόντα τε πρὸς τοῦτο δι’ ἐθε- 10
λουσίου ῥοπῆς· ἀλλ’ ἐκ τῆς τῶν δρωμένων ἀνοσιότητος
παρεφθαρμένος τὸν νοῦν, καὶ μεθύων ὥσπερ τοῖς ὑπὲρ λόγον
τολμήμασιν, οὐδὲ ὅποι ποτὲ φέρεται βλέπει, καὶ ἀνηνύτοις
ἐπιχειρῶν οὐκ αἰσθάνεται. ᾤετο γὰρ ὅτι τῇ τῶν ἑπομένων
πληθύϊ καὶ ἀνθρωπίνῃ χειρὶ τῆς θείας αὐτοῦ δυνάμεως περιέ· 15
σται ποτέ. καὶ μή τοι θαυμάσῃς εἰ νοσεῖ τι τῶν τοιούτων ὁ

1012Α.ειδείλαιος, καὶ γέλωτος ἄξια πεφρονηκὼς εὑρίσκεται. ἑτέρῳ

21.

γὰρ ἤδη τῆς ἑαυτοῦ ψυχῆς ἀναθεὶς τοὺς οἴακας καὶ καταπω-
λήσας τῷ διαβόλῳ τῶν ἰδίων θελημάτων τὴν ἐξουσίαν, ὅλος
ἧν τῆς ἐκείνου μανίας, εἶσπεπηδηκότος ἅπαξ καὶ πικροῦ τινος 20
ὄφεως δίκην ἐμφωλεύοντος αὐτῷ. ἀποθαυμάσαι δ’ ἄν τις,
καὶ λίαν εἰκότως, ἀκαταλήκτων τε δακρύων ἀξίαν ε’ρεῖ τὴν
τοῦ προδότου κατάπτωσιν. ὁ γὰρ ἄρτι συνεστιώμενος τῷ
Χριστῷ καὶ ὁμόσιτος ὧν, τραπέζης τε τῆς ἁγίας μέτοχος,

blm} λόγων τῶν εἷς εὐσέβειαν συναπολαύσας τοῖς ἄλλοις, 25

Α

Supraxiii. ἀκηκοώς τε λέγοντος ἐναργως “”Ότι εἷς ἐξ ὑμῶν παραδώσει

“ με,” ἐξ αὐτῶν, ὡς ε”πος εἰπεῖν, τῶν περιτραπεζίων ἐξάλ-
λεται δίφρων καὶ τῆς κατακλίσεως ἄρτι τάχα διαναστὰς,
δρομαῖος ἄπεισι μισθαρνήσων Ἰουδαίοις, οὐ λόγων τῶν εἷς
εὐσέβειαν διαμεμνῆσθαι θελήσας, οὐκ ἐλπίδος τῆς εἰς τὸ 30
μέλλον εἷς ἐπιθυμίαν ἐλθὼν, ὀλίγα δὲ κομιδῇ καὶ τοῦ

13. ἀνηνύτοις Ε. ἀνηνύτως Ed. 19. ὅλος Ε. ὅλως Ed. 20. εἰσπε-
πεδηκότος Ε.


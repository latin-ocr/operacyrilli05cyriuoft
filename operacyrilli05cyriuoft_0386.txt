[108 M.]

1 Cor. xv.

41.

S.Joag1.

xiv.

372 B. CYRILLI ALEXANDR. FRAGMENTA i. 4.

σονται δὲ ὅμως, ἐὰν ἄρα μάθωσιν, ὡς ἐν μὲν τοῖς ὀμογενέσιν
ὁμολογουμένως φιλεῖ τὸ τῆς συγκρίσεως γίνεσθαι, καὶ οὐκ
ἐν τοῖς ἑτερογενέσιν.

Οὐδεὶς γοῦν Θεὸν συγκρίνοι πρὸς ἄνθρωπον, οὐδὲ πάλιν
ἄνθρωπον πρὸς τὰ ἄλογα, οὐδὲ ξύλα πρὸς λίθους διὰ τὸ5
ἀνόμοιον τῆς φύσεως· ἀλλὰ Θεὸς μὲν ἀσύγκριτον ἐστὶ
πρᾶγμα, ἄνθρωπος δὲ πρὸς ἄνθρωπον συγκρίνεται, καὶ
ξύλον πρὸς ξύλον, καὶ λίθος πρὸς λίθον· καὶ οὐκ ἄν τις
ε’ίποι ἐπὶ τούτων τό Κρεῖττων, ἀλλὰ τὸ μᾶλλον καὶ τὸ πλέον.
οὕτως Ἰωσὴφ ὡραῖος μᾶλλον ἧν παρὰ τοὺς ἀδελφοὺς 10
αὐτοῦ, καὶ Ῥαχὴλ τῆς Λείας· καὶ ἀστὴρ ἀστέρος οὐ κρείτ-
των, ἀλλὰ μᾶλλον “ διαφέρει ἐν δόξῃ·” ἐπὶ δὲ τῶν ἑτερογε-
νῶν, ὅταν τις ταῦτα παραβάλῃ πρὸς ἄλληλα, τότε τό κρείττων
πρὸς τὸ διαλλάττον λέγεται, καθάπερ ἐπὶ τῆς σοφίας καὶ
τῶν λίθων εἴρηται. εἰ μὲν οὖν εἰρηκὼς ἧν ὁ ἀπόστολος 15
Τοσούτῳ μᾶλλον ὁ Υἱὸς τῶν ἀγγέλων προάγει, ἢ τοσούτῳ
μείζων ἐστὶν, ἧν ἂν ὑμῖν πρόφασις ὡς συγκρινομένου τοῦ
Υὶοῦ πρὸς τοὺς ἀγγέλους· νῦν δὲ λέγων κρείττονα αὐτὸν
εἶναι καὶ τοσούτῳ διαφερειν, ὅσῳ διέστηκεν Υἱὸς δούλων,
δείκνυσιν αὑτὸν ἄλλον εἶναι τῆς τῶν ἀγγέλων φύσεως· 20
λέγων δὲ πάλιν αὐτὸν εἶναι τὸν θεμελιώσαντα τὰ πάντα,
δείκνυσιν αὐτὸν ἄλλον εἶναι πάντων τῶν γενητῶν· ἄλλου
δὲ καὶ ἑτεροουσιόυ αὐτοῦ ὄντος παρὰ τὴν τῶν γενητῶν φύσιν,
ποία τῆς οὐσίας αὐτοῦ σύγκρισις ἢ ὁμοιότης πρὸς τὰ γενητοῖς
διὰ τοῦτο γὰρ καὶ αὐτὸς ὁ Υἱὸς οὐκ ε’ίρηκεν ‘O Πατήρ μου 25
κρείττων μου ἐστὶν, ἵνα μὴ ξένον τις τῆς ἐκείνου φύσεως
αὑτὸν ὑπολάβῃ· ἀλλὰ μείζων εἶπεν, οὐ μεγέθει τινὶ, οὐδὲ
χρόνῳ, ἀλλὰ διὰ τὴν ἐξ αὐτοῦ τοῦ Πατρὸς γέννησιν· πλὴν
ὅτι καὶ ἐν τῷ εἰπεῖν Μείζων ἐστὶν ἔδειξε πάλιν τῆς οὐσίας
τὴν ἰδιότητα. καὶ ὁ ἀπόστολος δὲ, οὐ τὴν τοῦ Λόγου οὐσίαν 30
προηγουμένως διακρῖναι θέλων πρὸς τὰ γενητὰ ἔλεγε

ι. μὲν om. a. habent b. Cr. unde et Maius. 4. συγκρίνοι a. συγκρίνει Ed.

13. κρεῖττοιν a. 14. διαλλάτον a.b.‚ 30. τοῦ λόγου post προηγ.
transpomt J.


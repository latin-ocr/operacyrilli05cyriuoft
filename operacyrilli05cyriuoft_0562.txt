548 B. CYRILLI ALEXANDR.

σπουδάσμασι κατ’ ἀλλήλων προσφέρονται, ἀλλὰ θειόθεν μέρος ἑκά-
τερον νυγέντες πρὸς τοὺς ἐν παλαιστίνῃ ἁγίους ἥκασι, καὶ τούτοις τὰς
ζητουμένας πεύσεις προσήγαγον. ἡμεῖς δὲ τὴν ἑαυτῶν μετρήσαντες
δύναμιν ἐκρίναμεν μὴ δεῖν ἡμᾶς αὐτοὺς περὶ τούτων ὁρίζειν, μήτε
μὴν ἱκανῶς ἔχειν τὸν περὶ τῶν τοιούτων ἐξετάσεων ἀποδοῦναι λόγον.
μαθόντες τοίνυν οἳ προειρημένοι παῤῥησίαν πρὸς τὴν σὴν ἡμᾶς ἔχειν
ὁσιότητα, ἐξελιπάρησαν διὰ τῆς ἡμῶν βραχύτητος πέρας δέξασθαι
τῆς πρὸς ἀλλήλους μάχης τὸν τῆς ὑμετέρας διδασκαλίας λόγον.
συναινεσάντων οὖν τῶν καθ’ ἡμᾶς ἁγίων πατέρων, αὐθαίρετοι τὴν
παράκλησιν ἐδεξάμεθα, ἑαυτοῖς μᾶλλον ἢ ἐκείνοις χαριζόμενοι τῷ καὶ
αὐτῶν τῶν ὄψεων ἀπολαῦσαι καὶ παρόντι συνευφρανθῆναι καὶ λόγῳ
ζῶντι καὶ οὐ γράμματι δι’ ἑτέρων πεμπομένῳ καὶ πλέον τὴν ἐπιθυμίαν
ἐξάπτοντι. ἡρπάσαμεν τοίνυν τὴν ἄφιξιν οὐ μετρίως χαίροντες ὅπως
καὶ δι’ ἡμῶν τῶν ἐλαχίστων, ἣν μὲν πρὸς ἀλλήλους συγκροτοῦσι
καταθῶνται μάχην, διὰ δὲ τῆς ὑγιαινούσης σου διδασκαλίας ἡ τοῦ
Χριστοῦ εἰρήνη αὐτοῖς τε καὶ ἡμῖν ὡς τάχιστα βραβευθείη· εἴτ’
ἀπιόντων ἡμῶν διὰ φίλην ἡσυχίαν, ε’ίτε μενόντων διὰ τὴν ἀγάπην
καὶ συγκρότησιν καὶ τὴν ἐκ τούτων προκοπὴν καὶ τὰ γραφησόμενα
πεμπόντων εὐκαιρότερον. ἀλλ’ αὐτὸς, πάτερ ἁγιώτατε, γνησίως
ἡμᾶς ὁρᾶν μὴ παραιτοῦ, πατρὸς σπλάγχνα καὶ εἷς ἡμᾶς διασώζων.
οὔτε γὰρ ὡς οἶμαι καὶ ἀπολογίας δεήσομεν, παῤῥησίας μετέχοντες
μετὰ αἰδοῦς διὰ Θεοῦ χάριν καὶ τὴν σὴν χρηστότητα, ἢν καὶ πλατυν-
θῆναι ἡμῖν αὐτοῖς ἶσοῤῥόπως τῆς ἡμετέρας γνησιότητος ἀπαιτοῦμεν,
καὶ τοῦτο μετὰ σωφροσύνης. οὕτω γὰρ γ’ ἂν γένοιτο καὶ ἡμᾶς τῶν
ἀμοιβαίων τέως τυγχάνειν καὶ τὴν σὴν ὁσιότητα καὶ εἰς ἡμᾶς τὰ εἶ-
κότα πράττουσαν εὐγνωμονεῖν, ἣν πλέον ὁ τῶν ὅλων Σωτὴρ ἀποδέ-
ξηται καὶ εἰς ἡμᾶς τοὺς ἐλαχίστους κατὰ τὴν αὐτοῦ μίμησιν κατα-
γομένην οὐ βίας ἀνάγκῃ, ἀλλ’ ἀγάπης γνησιότητι καὶ τοῦτο δῶρον
αὐτῷ προσφέρουσαν. ἔστι δὲ τὰ ζητούμενα τὰ ὑποτεταγμένα.

5

10

20

[Τὰ μὲν κεφάλαια ἐνέκειντο τῇ ἀξιώσει, ἀλλ’ ἵνα μὴ ὃῖς ταῦτα 30

ἐγγράψωμεν, συνεξεύξαμεν ἕκαστον κεφάλαιον ἐν τῇ ἑρμηνείᾳ]

1 6. βραβευθεῖν Band.

